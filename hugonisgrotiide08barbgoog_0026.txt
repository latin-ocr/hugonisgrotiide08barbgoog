xxi

Quam vcro pulchrum hoc, quam gloriosum, quam ipsi con-
scientia lustum, ut si quando Te Deus ad suum regnum,
quod solum tuo melius est, vocaverit, audacter possis
dicere: Hunc ego a Te gladium pro J ustitia tutela accepi,
hunc tibi nullius temere fusi sanguinis reum, purum, inson-
temque reddo. Ita fiet, ut quas nos nunc regulas ex

libris petimus, iu posterum cx Tuis actionibus tanquam Ι

ex perfectissimo exemplari petantur. Quod ipsum cum
sit maximum, plus tamen aliquid a Te exigere audent
Christianorum populi: ut scilicet exstinctis ubique armis
pax sua non imperiis tantum, sed et Ecclesiis Te Auctore
redeat, discatque nostra aetas arbitrium subire ejus aetatis,
quam vera sinceraque fide Christianam fuisse Christiani
omnes profitemur. Pertaesos discordiarum animos excitat
in hauc spem recens contracta iuter Te et sapientissimum
pacisque illius sanctoe amantissimum Magnae Britanniae
Regem amicitia, et auspicatissimo Sororis Tua matrimonio
foederata. Difficile negotium, propter studia partium gli·
scentibus in dies odiis inflammata: sed tantis Regibus
nihil dignum, nisi quod difficile, nisi quod aliis omnibus
desperatum. Deus pacis, Deus justitias, Rex juste, Rex
pacifice, cum aliis bonis omnibus tum hac etiam laude
cumulet Tuam Suae proximam questatem. oIo Io cxxv.

 

